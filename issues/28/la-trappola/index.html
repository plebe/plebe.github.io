<!DOCTYPE html>
<html lang="en">
<head>
	<!-- Meta -->
	<meta charset="utf-8" />
	<meta http-equiv="content-type" content="text/html; charset=utf-8" />

	<!-- Use the .htaccess and remove these lines to avoid edge case issues.
		 More info: h5bp.com/i/378 -->
	<meta http-equiv="X-UA-Compatible" content="IE=edge,chrome=1" />

	<!-- Our site title and description -->
	<title>La trappola | Plebe</title>
	<meta name="description" content="Sito online di Plebe, raccoglie tutti gli articoli ed i numeri pubblicati dal 2003 ad oggi." />
	<meta name="keywords" content="plebe, controinformazione, agitazione, rivolta, jacob, foggia, puglia, scuria, antifascismo, memoria, storia, roma, genova, g8, 15 ottobre" />
	<meta name="author" content="feuer" />
	<meta name="google-site-verification" content="PU5qTBfTQbl62V8mavUQzbxnlE6JqO8ZqPtcNkUhC0M" />

	<!-- Output DocPad produced meta elements -->
	<meta name="generator" content="DocPad v6.69.2" />

	<!-- Mobile viewport optimized: h5bp.com/viewport -->
	<meta name="viewport" content="width=device-width" />

	<!-- Icons -->
	<link rel="shortcut icon" href="images/icons/favicon.ico">
	<link rel="apple-touch-icon-precomposed" sizes="144x144" href="images/icons/apple-touch-icon-144-precomposed.png">
	<link rel="apple-touch-icon-precomposed" sizes="114x114" href="images/icons/apple-touch-icon-114-precomposed.png">
	<link rel="apple-touch-icon-precomposed" sizes="72x72" href="images/icons/apple-touch-icon-72-precomposed.png">
	<link rel="apple-touch-icon-precomposed" href="images/icons/apple-touch-icon-57-precomposed.png">

	<!-- Shims: IE6-8 support of HTML5 elements -->
	<!--[if lt IE 9]>
		<script async src="http://html5shim.googlecode.com/svn/trunk/html5.js"></script>
	<![endif]-->

	<!-- Styles -->
	<link  rel="stylesheet" href="/styles/twitter-bootstrap.css" /><link  rel="stylesheet" href="/styles/style.css" /><link  rel="stylesheet" href="/styles/rrsb.css" /><link  rel="stylesheet" href="http://fonts.googleapis.com/css?family=Roboto+Condensed:400,300,700" /><link  rel="stylesheet" href="http://fonts.googleapis.com/css?family=Roboto:400,300,700,100" /><link  rel="stylesheet" href="http://fonts.googleapis.com/css?family=Crimson+Text:700,400,700italic,400italic" />
</head>
<body>
	<!-- Menu -->
	<div class="navbar navbar-inverse navbar-fixed-top">
		<div class="container">
			<div class="navbar-header">
				<a class="navbar-brand" href="/">Plebe</a>
			</div>
			<ul class="nav navbar-nav">
				
					<li
						typeof="sioc:Page"
						about="/pages/archive"
						class=""
					>
						<a href="/pages/archive" property="dc:title">
							<span>Archivio</span>
						</a>
					</li>
				
					<li
						typeof="sioc:Page"
						about="/pages/contacts"
						class=""
					>
						<a href="/pages/contacts" property="dc:title">
							<span>Contatti</span>
						</a>
					</li>
				
			</ul>
		</div>
	</div>

	<!-- Content -->
	<section id="content" class="content">
		


<article id="page" class="article">
	
	
		<div class="article-header cover" style="background-image:url('/images/covers/28-big.jpg')"></div>
	

	<div class="article-body">
		
		<div class="article-title container">
			<h1>La trappola</h1>
			<h2 class="article-subtitle"></h2>
		</div>

		<div class="article-content">
			<p>L’Osservatorio si è riunito il 2 settembre. Ha deciso per la “linea dura”. Maroni si è detto drasticamente soddisfatto. In tanti hanno condiviso. La polizia ha puntato sul senso di colpa. È già finita quella che ritenevano la “stagione del dialogo”. Vietare tutte le trasferte per tutto il campionato. Questo chiedono i falchi. I più moderati si limiterebbero a crocifiggere i napoletani sulla Via Appia. A giudicare dagli esiti, dal tenore dei dibattiti, la trappola si è dimostrata efficace. Più che efficace. Ore 12: Scontri nella stazione di Napoli. Il rumore della tagliola che scatta, il fracasso delle ossa colpite, il dolore della carne seghettata. Applausi. È stata una trappola. Contro i napoletani, certo. Ma il concetto può essere esteso: se Napoli e i suoi tifosi vengono presi a paradigma, son dolori per tutti. La tagliola era lì. Qualcuno ci è caduto con gusto – con veemenza degna d’altre cause – e qualcuno vi si è trovato impigliato, impossibilitato alla ritirata, come pesci nei fondali. </p>
<p>La decisione ha avuto la maggioranza dell’opinione pubblica dalla sua. Bene. Ha il voto silente di chi ben-pensa e di chi allo stadio non c’ha mai messo piede. Ma egualmente s’atteggia ad esperto. Boato di soddisfazione. Il grosso è fatto. Il guaio pure. E non potrebbe essere altrimenti, quando il fior fiore del giornalismo – sportivo e non – risulta impegnato H24 sulla linea del fronte, per giorni interi, a spiegare e a rispiegare a padri di famiglia intimoriti e massaie suggestionabili l’orrore continuato del tifo organizzato. Quando per giorni si mostra un aspetto incomprensibile, si scava nel torbido per provare una tesi. Colpa loro, dunque, colpa dei giornalisti? Colpa dei giornalisti, certo. Ma non solo. Colpa delle questure, delle prefetture, delle amministrazioni comunali, delle società sportive. Virtualmente unite per fronteggiare un’emergenza virtuale, di cui probabilmente ne hanno piene le palle. Eppure sembrano legati, l’uno all’altro, come forzati alla Cayenna. Un fatto resta, inattaccabile. Cinque o sei anni fa quel che è successo a Napoli e poi a Roma non avrebbe neppure fatto notizia. Il Corriere dello Sport, nei tempi in cui il Francavilla giocava in C1 e in A c’era il Como, a margine dei tabellini, dopo aver elencato i nomi dei giocatori, i panchinari e il numero di spettatori, avrebbe aggiunto una specie di PS: “Tafferugli tra le due tifoserie”. Stop. Senza psicanalisi, senza Cucci e senza Beha. Cambiati gli ultras o cambiato il modo di fare informazione?</p>
<p>Siamo abitanti, senza merito o vanto, di un Paese che vive d’emergenze pret-a-porter, generate all’occorrenza e protratte come reti a strascico; che non riesce a concepire l’intervento se non come repressione dell’emergenza precedentemente creata. Due rumeni stuprano e uccidono una signora romana, e il governo smantella i campi rom ed espelle un tot di cittadini comunitari. O, quanto meno, annuncia che lo farà con enfasi e faccia costernata. Un pedone finisce sotto le gomme di un tossicodipendente occasionalmente ubriaco, e il governo impone misure “drastiche”. Un pitbull aggredisce un minorenne, e il ministro della Sanità stila l’elenco delle razze da proscrivere. O da abbattere. Per qualunque allarme c’è un annuncio solenne, una faccia, una camicia pulita. Negli Usa si fa lo stesso innalzando ed abbassando il termometro dell’antiterrorismo. I giornalisti in questo non sono i protagonisti; piuttosto equivalgono a certi ruffiani da bordello: preparano il terreno, scaldano il letto per gli amplessi altrui. Sanno perfettamente che il panico tira, che il terrore non va estinto, come certi incendi di pneumatici alla zona industriale. E alimentano le fiamme. Se un aereo si schianta sulla pista dell’aeroporto di Madrid, allora per dieci giorni pedinano – come segugi – qualsiasi avaria, atterraggio d’emergenza, di fortuna o di precauzione, dall’Uzbekistan a Seattle. E godono nel fingersi contriti. È la stampa, bellezza. Negli anni Novanta si fece lo stesso con il nonnismo nelle caserme. Oggi, con un surplus di morbosità, si “aiuta a combattere” il bullismo nelle scuole. Come? Preparando il terreno all’indignazione e, quindi, alla repressione. Fate no con la testa? E allora provate a leggere quanto ha scritto Marco Imarisio sul Corriere della Sera: Sul treno “sequestrato” c’erano anche i ribelli di Pianura. Provate a leggere l’intervista all’ultrà dai capelli “colore improbabile, paglia mischiata a strisce di nero alla radice, che sembra riprodurre l&#39;intonaco dei palazzi”. C’è di tutto dentro: dalla camorra al disagio. Provate a leggere questo scialbo ritratto di gioventù bruciata, questa sofferente presa di distanza dal mondo di sotto (concretizzata nella frase “La logica di Pietro non presenta punti deboli. La nostra invece ne ha molti, per fortuna”), e poi domandatevi se vi è venuta voglia di andare a vedere una bella partita di calcio. Magari fuori casa. Deterrenza e snobismo. La vendetta a getto d’inchiostro di quelli che in curva non c’hanno mai messo piede.</p>
<p>Ma anche questo fa parte della trappola. Dell’imboscata dai molti mandanti. Preannunciata, strombazzata, attesa. Dal sabato.</p>
<p>Lo Stato paternalista aveva concesso un bonus di credito alle tifoserie. Una specie di momento della verità, un test che – se superato – avrebbe potuto alleggerire le pesanti misure “anti-violenza” assunte – con serietà – dopo l’omicidio di Raciti. Misure che nessuno è più in grado di sopportare, a partire dalle società. A Napoli giungono tremila tagliandi per la trasferta di Roma. Una trasferta a rischio, come la definiscono tutti. I biglietti vanno a ruba, il Napoli è molto atteso alla prova campionato quest’anno. E poi, fattore non trascurabile, c’è gran voglia di tornare a fare quel che si è sempre fatto: viaggiare per amore di una maglia. Qui sorge il problema. Come avrebbero dovuto spostarsi quei tremila cittadini italiani? L’Osservatorio, così arguto e capillare da serrare le porte dello stadio di Taranto, ha previsto qualcosa in merito? E la questura di Napoli? Non è che dopo tanta caciara l’unico consiglio possibile è il sempre verde “Arrangiatevi!”. No, non può essere… L’Osservatorio, le questure, il governo sanno che se i napoletani raggiungono Roma in macchine private ci scappa ben più d’un pestaggio. Sanno benissimo, o dovrebbero sapere, che di fronte a situazioni del genere è fondamentale evitare gli arrivi alla spicciolata. Conviene anche a loro, in fondo, al loro fottuto compito di contenimento: non si possono arginare tremila individui suddivisi in gruppi di 4 o 5. Un gruppo di napoletani sceglie il treno, per rimanere uniti ed evitare di prendersi una coltellata in Campidoglio per conto dell’Osservatorio. Paga quel che c’è da pagare. Ma Trenitalia, luminoso esempio di realismo imprenditoriale, non ha treni a sufficienza. Anzi, non ha treni e basta. L’unico, fermo al binario, ha 300 persone a bordo. A quel punto il grosso del patatrac è fatto. Il seguito è l’attesa di tre ore sotto il sole (che manda in frantumi i nervi) e la violenza. Certo, i napoletani sono stati poco tattici. Fossero stati politici dell’Udeur avrebbero certamente trovato il modo di uscirne puliti, dopo una lunga e larga contrattazione. Invece l’istinto e l’identità hanno mandato tutto all’aria. E le tv si sono potute scatenare. I titoli delle breaking news rosseggiavano in video che il treno non aveva ancora lasciato la stazione centrale. La macchina generatrice d’emergenze era già in moto. Da SkyTg24 a Oliviero Beha. Proporre pene esemplari, agitare forche e cappi. La soluzione che non risolve, che non serve, è sempre la migliore da spifferare agli italiani. Come agile palliativo. Come cachet per il mal di testa. Le scene dell’arrivo dei napoletani nell’Urbe sono ormai un cult, al pari dei “Nibelunghi” di Fritz Lang. Ma una domanda ruota in testa: possibile che, a treno in corsa, nessun Supervisore Antiviolenza sia stato sfiorato dall’idea che far scendere un migliaio di napoletani incazzati alla stazione Termini fosse una specie di suicidio assistito? Quando i baresi venivano a Foggia scendevano alla stazione di Cervaro. E Foggia, anche presa in centro, non è vandalizzabile quanto la Città Eterna. Né ispira frenesia di conquista. E ancora: perché, all’arrivo di quella che ormai si era trasformata in un’orda barbarica, le porte dello stadio erano ancora brillantemente sigillate? Parma-Inter non ha insegnato niente.</p>
<p>Conclusione: la trappola di cui siamo stati vittime (tutti, già) è consistita nel predisporre una situazione di potenziale pericolo e nel successivo disinteresse rispetto agli esiti. Anzi. Nello sfruttamento intensivo delle negatività per dimostrare celerità nella repressione. E, al contempo, nel far ricadere sui tifosi i limiti strutturali e le responsabilità contingenti di un’emergenza infinita che nessuno è più in grado di sopportare. Gli attori di questa vicenda (Osservatorio, governo, polizia, istituzioni locali, società calcistiche) sono capitani di mare alla deriva, nella nebbia. Si limitano a lumeggiare, ma non hanno alcun sentore della riva. Probabilmente qualcuno di loro si è già rassegnato all’idea di non mettere più piede a terra. E di questo incolpa l’equipaggio.</p>

		</div>
		<div class="article-share">
				<!-- Buttons start here. Copy this ul to your document. -->
				<ul class="rrssb-buttons clearfix">
				    <li class="facebook">
				        <a href="https://www.facebook.com/sharer/sharer.php?u=http://plebe.github.io/issues/28/la-trappola" class="popup">
				            <span class="icon">
				                <svg version="1.1" id="Layer_1" xmlns="http://www.w3.org/2000/svg" xmlns:xlink="http://www.w3.org/1999/xlink" x="0px" y="0px" width="28px" height="28px" viewBox="0 0 28 28" enable-background="new 0 0 28 28" xml:space="preserve">
				                    <path d="M27.825,4.783c0-2.427-2.182-4.608-4.608-4.608H4.783c-2.422,0-4.608,2.182-4.608,4.608v18.434
				                        c0,2.427,2.181,4.608,4.608,4.608H14V17.379h-3.379v-4.608H14v-1.795c0-3.089,2.335-5.885,5.192-5.885h3.718v4.608h-3.726
				                        c-0.408,0-0.884,0.492-0.884,1.236v1.836h4.609v4.608h-4.609v10.446h4.916c2.422,0,4.608-2.188,4.608-4.608V4.783z"/>
				                </svg>
				            </span>
				            <span class="text">share</span>
				        </a>
				    </li>
				    <li class="twitter">
				        <a href="http://twitter.com/home?status=La trappola, http://plebe.github.io/issues/28/la-trappola" class="popup">
				            <span class="icon">
				                <svg version="1.1" id="Layer_1" xmlns="http://www.w3.org/2000/svg" xmlns:xlink="http://www.w3.org/1999/xlink" x="0px" y="0px"
				                     width="28px" height="28px" viewBox="0 0 28 28" enable-background="new 0 0 28 28" xml:space="preserve">
				                <path d="M24.253,8.756C24.689,17.08,18.297,24.182,9.97,24.62c-3.122,0.162-6.219-0.646-8.861-2.32
				                    c2.703,0.179,5.376-0.648,7.508-2.321c-2.072-0.247-3.818-1.661-4.489-3.638c0.801,0.128,1.62,0.076,2.399-0.155
				                    C4.045,15.72,2.215,13.6,2.115,11.077c0.688,0.275,1.426,0.407,2.168,0.386c-2.135-1.65-2.729-4.621-1.394-6.965
				                    C5.575,7.816,9.54,9.84,13.803,10.071c-0.842-2.739,0.694-5.64,3.434-6.482c2.018-0.623,4.212,0.044,5.546,1.683
				                    c1.186-0.213,2.318-0.662,3.329-1.317c-0.385,1.256-1.247,2.312-2.399,2.942c1.048-0.106,2.069-0.394,3.019-0.851
				                    C26.275,7.229,25.39,8.196,24.253,8.756z"/>
				                </svg>
				            </span>
				            <span class="text">tweet</span>
				        </a>
				    </li>
				</ul>
				<!-- Buttons end here -->
			</div>
	</div>

	<div class="article-disqus">
		<div id="disqus_thread"></div>
    <script type="text/javascript">
        /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
        var disqus_shortname = 'plebe'; // required: replace example with your forum shortname

        /* * * DON'T EDIT BELOW THIS LINE * * */
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
    <a href="http://disqus.com" class="dsq-brlink">comments powered by <span class="logo-disqus">Disqus</span></a>
	</div>

	
	
	
</article>
	</section>

	<!-- Footer -->
	<!--<footer>
		<p class="pull-left">&copy; Company 2015</p>
		<p class="pull-right">
			This website was last updated at 2015-02-08T14:01:29.547Z
		</p>
	</footer>-->

	<!-- Scripts -->
	<script defer="defer"  src="//cdnjs.cloudflare.com/ajax/libs/jquery/1.10.2/jquery.min.js"></script><script defer="defer"  src="//cdnjs.cloudflare.com/ajax/libs/modernizr/2.6.2/modernizr.min.js"></script><script defer="defer"  src="/vendor/twitter-bootstrap/dist/js/bootstrap.min.js"></script><script defer="defer"  src="/scripts/velocity.js"></script><script defer="defer"  src="/scripts/script.js"></script>
	
	<script type="text/javascript">
	/* * * CONFIGURATION VARIABLES: EDIT BEFORE PASTING INTO YOUR WEBPAGE * * */
	var disqus_shortname = 'plebe'; // required: replace example with your forum shortname

	/* * * DON'T EDIT BELOW THIS LINE * * */
	(function () {
	var s = document.createElement('script'); s.async = true;
	s.type = 'text/javascript';
	s.src = 'http://' + disqus_shortname + '.disqus.com/count.js';
	(document.getElementsByTagName('HEAD')[0] || document.getElementsByTagName('BODY')[0]).appendChild(s);
	}());
	</script>
		<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-54669365-1', 'auto');
  ga('send', 'pageview');

	</script>
	<script>
	var navbarEl = document.querySelector('.navbar')
	var articleBody = document.querySelector('.article-body')
	var articleBodyOffsetTop = articleBody ? articleBody.offsetTop : 0
	var isScrolling = false
	var issueSummaryTitle = document.querySelector('.issue-summary-title')
	var issueNumber = document.querySelector('.issue-title')
	var issueSummary = document.querySelector('.issue-summary')
	var transformProps = ['webkitTransform', 'MozTransform', 'msTransform', 'transform']
	var pageHeader = document.querySelector('.cover')
	  

	function resizeNavbar() {
		if(!articleBodyOffsetTop) return
		if(window.pageYOffset + 30 >= articleBodyOffsetTop) {
			if(!navbarEl.className.match(/sticky/)) 
				navbarEl.className += " sticky" 
		} else {
			if(navbarEl.className.match(/sticky/)) 
				navbarEl.className = navbarEl.className.replace( /(?:^|\s)sticky(?!\S)/g , '' )
		}
	}

	function shrinkIssueNumber() {
		if(!issueNumber) return
		var scale = 1 - _perc(window.pageYOffset / 3, window.innerHeight) / 100
		var opacity = _perc(window.pageYOffset, window.innerHeight) / 100
		//issueNumber.style['transform'] = 'scale('+scale+')'
		issueNumber.style['opacity'] = 1 - opacity
		issueSummaryTitle.style['opacity'] = opacity

		var translateY = Math.floor(window.pageYOffset / 5)
		var transform = "translate3d(0, "+ translateY +"px,0)"
		issueNumber.style['transform'] = transform

		if(window.pageYOffset >= window.innerHeight - (window.innerHeight / 3)) {}
	}

	function _perc(val, max) {
		return (val / max) * 100
	}

	function onScroll() {
		if(isScrolling) {
			console.log('scrolling')
			resizeNavbar()
			shrinkIssueNumber()
			isScrolling = false
		}
		setTimeout(onScroll, 60)
	}
	onScroll()

	window.onscroll = function() {
		isScrolling = true
	}

	</script>

</body>
</html>

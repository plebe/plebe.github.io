<!DOCTYPE html>
<html lang="en">
<head>
	<!-- Meta -->
	<meta charset="utf-8" />
	<meta http-equiv="content-type" content="text/html; charset=utf-8" />

	<!-- Use the .htaccess and remove these lines to avoid edge case issues.
		 More info: h5bp.com/i/378 -->
	<meta http-equiv="X-UA-Compatible" content="IE=edge,chrome=1" />

	<!-- Our site title and description -->
	<title>L’ideologia del Trullo | Plebe</title>
	<meta name="description" content="Sito online di Plebe, raccoglie tutti gli articoli ed i numeri pubblicati dal 2003 ad oggi." />
	<meta name="keywords" content="plebe, controinformazione, agitazione, rivolta, jacob, foggia, puglia, scuria, antifascismo, memoria, storia, roma, genova, g8, 15 ottobre" />
	<meta name="author" content="feuer" />
	<meta name="google-site-verification" content="PU5qTBfTQbl62V8mavUQzbxnlE6JqO8ZqPtcNkUhC0M" />

	<!-- Output DocPad produced meta elements -->
	<meta name="generator" content="DocPad v6.69.2" />

	<!-- Mobile viewport optimized: h5bp.com/viewport -->
	<meta name="viewport" content="width=device-width" />

	<!-- Icons -->
	<link rel="shortcut icon" href="images/icons/favicon.ico">
	<link rel="apple-touch-icon-precomposed" sizes="144x144" href="images/icons/apple-touch-icon-144-precomposed.png">
	<link rel="apple-touch-icon-precomposed" sizes="114x114" href="images/icons/apple-touch-icon-114-precomposed.png">
	<link rel="apple-touch-icon-precomposed" sizes="72x72" href="images/icons/apple-touch-icon-72-precomposed.png">
	<link rel="apple-touch-icon-precomposed" href="images/icons/apple-touch-icon-57-precomposed.png">

	<!-- Shims: IE6-8 support of HTML5 elements -->
	<!--[if lt IE 9]>
		<script async src="http://html5shim.googlecode.com/svn/trunk/html5.js"></script>
	<![endif]-->

	<!-- Styles -->
	<link  rel="stylesheet" href="/styles/twitter-bootstrap.css" /><link  rel="stylesheet" href="/styles/style.css" /><link  rel="stylesheet" href="/styles/rrsb.css" /><link  rel="stylesheet" href="http://fonts.googleapis.com/css?family=Roboto+Condensed:400,300,700" /><link  rel="stylesheet" href="http://fonts.googleapis.com/css?family=Roboto:400,300,700,100" /><link  rel="stylesheet" href="http://fonts.googleapis.com/css?family=Crimson+Text:700,400,700italic,400italic" />
</head>
<body>
	<!-- Menu -->
	<div class="navbar navbar-inverse navbar-fixed-top">
		<div class="container">
			<div class="navbar-header">
				<a class="navbar-brand" href="/">Plebe</a>
			</div>
			<ul class="nav navbar-nav">
				
					<li
						typeof="sioc:Page"
						about="/pages/archive"
						class=""
					>
						<a href="/pages/archive" property="dc:title">
							<span>Archivio</span>
						</a>
					</li>
				
					<li
						typeof="sioc:Page"
						about="/pages/contacts"
						class=""
					>
						<a href="/pages/contacts" property="dc:title">
							<span>Contatti</span>
						</a>
					</li>
				
			</ul>
		</div>
	</div>

	<!-- Content -->
	<section id="content" class="content">
		


<article id="page" class="article">
	
	
		<div class="article-header cover" style="background-image:url('/images/covers/44-big.jpg')"></div>
	

	<div class="article-body">
		
		<div class="article-title container">
			<h1>L’ideologia del Trullo</h1>
			<h2 class="article-subtitle"></h2>
		</div>

		<div class="article-content">
			<p>Un tempo pensare alla Puglia era pensare ai trulli. Da San Trifone a Surbo, non c’era scaffale di autogrill che non avesse un kit. Miniature-ricordo. Poche migliaia di lire per un simbolo. Dalle bancarelle dell’Incoronata ai mercatini prossimi ai lidi adriatici, quando ancora il Salento era una regione misteriosa. Al pari dell’Ossezia. Quando al mare si andava in Fiat 127 o in 850, la domenica mattina, con l’ombrellone da casa e panini nella carta stagnola. E sul Gargano gli ecomostri intercettavano i tedeschi dal Marco forte. Il trullo di ceramica era un simbolo, certo. Artatamente unificante, tranquillizzante e primigenio, nell’epoca dell’imperante cultura da Mulino bianco. Ma era un simbolo neutro. Un bene pezzotto, in sostanza. Paccottiglia per turisti, come l’aria di Napoli, la gondola di Venezia, il carretto siciliano o i pezzi del Muro di Berlino. Nelle sue venature grossolane, nelle pieghe dei colori vivaci, non c’era altro che materiale grezzo e vernice. Nessun percorso. Nessuna narrazione. Nessun rimando. Nessuna astrazione. Solo ceramica a basso costo e vernice ad acqua.</p>
<p>Dalle nostre parti non ci sono trulli. Per incappare nel primo bisogna mettersi in macchina e oltrepassare, come Varrone, il sacro confine dell’Ofanto. E scendere a sud, tra le Murge. Non meno di un’ora, in sintesi. Per goderci, da pugliesi, le unità abitative che nel mondo rappresentano la Puglia. Per bearci, da estranei, della nostra appartenenza regionale. Molti sostengono che la colpa sia nostra. Da Bari in giù ci guardano come animali strani. Semi-pugliesi come semi-campani, semi-molisani e, per associazione, semi-abruzzesi. Una disappartenenza militante. Uno scherzo della storia. I nostri avi, lo dicono gli annali, consideravano la Dalmazia più vicina di Barletta. Per i pugliesi siamo irrazionale (in quanto sconosciuta) gente dell’estremo nord. Come gli Scozzesi per il Plantageneto. E questo lo ammettiamo: siamo noi ad essere poco Pugliesi. Ma nessuno di noi ha fatto storie, negli anni Ottanta, allorquando il trullo è stato proclamato, dalla lobby dei ceramisti, il simbolo della nostra area geografica. Nell’epoca d’oro della dipendenza dei polentoni da chincaglieria dozzinale, kitch e mal verniciata. Nessuno di noi ha troppo vivacemente protestato neppure quando era chiaro che molti milanesi credevano davvero che noi vivessimo in un coso come quello. Ma erano gli anni Ottanta e c’era altro a cui pensare. La Guerra Fredda, Craxi, Telecapodistria. Il trullo era come con Pulcinella. Un simbolo vuoto.</p>
<p>Poi è venuta l’invenzione della tradizione, come l’avrebbe definita Hobsbawm. L’improvviso fiorire di quel che gli storici chiamerebbero Mitomotori. Il trullo di ceramica non è più stato una carabattola. È diventato un manifesto programmatico. Il congiungimento metafisico del passato remoto col futuro prossimo. Un’idea che si è fatta ideologia e che rimanda ai nostri nonni nell’aia, al calar della sera, quando le stagioni erano regolari e la vita più facile e schietta. Un transfert alla semplicità genuina dell’esistenza contadina. Una chitarra, un tamburello, e via! Alle spalle il latifondo, il colera, il bracciantato obbligatorio, la leva e le guerre, la mortalità infantile e i morti ammazzati durante i moti del pane. Al demone dell’oblio la discriminazione femminile, lo sfruttamento, l’analfabetismo, il lavoro minorile, la prostituzione. Su Telenorba hanno chiamato persino Nathalie Caldonazzo per condurre una trasmissione di balli in costume. E così tutto è scomparso, si è eclissato, nel nome del Trullo. E di quel che, da qualche anno a questa parte, è chiamato a rappresentare. Una narrazione. Una storia. Falsa, ruffiana e ingannevole. Eppure ammaliante. Nel Trullo è compressa la nostra memoria d’Arcadia. Un intero itinerario magico, percorso dei saperi e dei sapori. Per estensione applicabile al Primitivo di Manduria, agli ulivi secolari, al carciofo di Orta Nova, alle spiagge incontaminate, alle torri normanne, ai faraglioni carsici, alle fattorie-fortezza, al mito svevo, alle chiese di campagna e ai percorsi della via Francigena meridionale. E, ovviamente, agli infiniti arrangiamenti di quelle dieci canzoncelle popolari che hanno dato vita al fenomeno del Tarantismo. Pizzica tarantata, chitarre battenti, tamburelli col volto del Che, di Bob Marley o del Dalai Lama. E di contro, tarantelle garganiche, folk festival come focolai nelle notti estive, danze di scherma e di corteggiamento che si tramutano in balli di gruppo per lombardi in ferie. Mitomotori, si diceva, di un idillio che non c’è. Tradizioni talmente radicate che, fino a dieci anni orsono, nessuno le conosceva. E men che meno le praticava. Neppure Ernesto De Martino, probabilmente, immaginava che scrivere un’opera antropologica sull’isteria collettiva di plebi che danzano fino allo sfinimento per liberarsi del veleno d’un ragnetto, sarebbe diventato il volano di uno sviluppo commerciale parimenti isterico. </p>
<p>Ma c’è da fare ordine. Perché finché si tratta di mercato, di partite doppie, di mastrini, di mera ragioneria, di guadagni e di business, va pure bene. Lo si dice da quindici anni almeno, malcelando finanche una certa invidia: “il Salento ha saputo fare sistema”. Dalla chiesetta di Galatina ai borghi bianchi terrorizzati dai pirati saraceni, dall’enogastronomia ai sound system sulla spiaggia, il Salento ha saputo inventare un marchio, un brand. E per reggerlo ha dovuto impiastricciare una mitologia conseguente. Una placenta onirica, immateriale, entro cui contenere e proteggere le ragioni reali dell’operazione: lo sviluppo economico di un territorio. Da questo punto di vista, i Centri studi sulla danza e sul folklore non sono che ammennicoli utili allo scopo. Ancora tollerabili. Ma la questione – è sotto gli occhi di chiunque abbia compreso di cosa stiamo parlando – s’è complicata col passare degli anni. Dalla fine degli anni Novanta, minuto più, minuto meno. Allorquando l’orda barbarica delle genti in cerca delle origini ha cominciato a calare dal Nord Europa, con la disperazione dello sradicamento in testa e le tasche piene di moneta sonante. E ha preso a battere sulle mura invisibili della Grecìa. Chiedendo solo di ballare fino allo sfinimento per ritrovare sé stessa. Pagando, s’intende. Così, sotto i colpi di questa massa imponente e pretenziosa, come spesso accade, qualcuno ha cominciato a barcollare. Finendo per prendere sul serio le proprie teorie inventate. E, ai primi vagiti del nuovo Millennio, le scuole di pensiero e di ballo, i centri di differenziazione, studio e specializzazione, sono fioriti come i cento fiori di Mao. Con la finalità di rendere reale un universo simbolico che si è preteso arcaico pure dinanzi all’evidenza. La Notte della Taranta, vera e propria Woodstock di questi spossessati, millantata come una specie di usanza millenaria, non è in grado di vantare un’edizione nel 1997. Semplicemente perché non esisteva. Non era – come diciamo noi rozzi scozzesi quando vogliamo denigrare gli ultimi arrivati – “a calendario”. Il che non toglie nulla alla sapienza mercantile dei Salentini. Ma molto, troppo, dice dell’ideologia amministrativa che regna in questa regione, “ponte fra Oriente e Occidente”, da almeno un decennio. Una mania per la suggestione, per la rappresentazione, che ha il suo massimo filosofo e principale interprete nel governatore della Regione (e fresco sconfitto alle primarie del centrosinistra nazionale), Nichi Vendola.</p>
<p>Vendola è l’ispiratore occulto di tutto il falso che ci circonda. Quanto meno del falso programmato. Di ogni ruffianeria, di ogni proiezione, di ogni illusorio sogno riguardante la Puglia felix. Di ogni pièce teatrale, di ogni pellicola cinematografica, di ogni video musicale, di ogni spot televisivo, che ha come protagonista un elemento caratterizzante e reale della regione alchemicamente trasformato in totem del Mito. E che del Mito si rende funzione. Dal 2005 – anno di grazia dell’ex numero 2 scissionista di Rifondazione e dei tredici capitoli del Programma che vedevano la “Cultura” al primo posto tra gli interventi urgenti – ad oggi, troppo lungo e noioso risulterebbe l’elenco dei momenti pubblici in cui si è snodata la politica di rilancio d’immagine della Regione. Restyling basato sulla cartolinizzazione del paesaggio e delle genti. Dal 2005 ad oggi non si contano più i set cinematografici, le location promozionali, i collegamenti da questa o quella spiaggia per questo o quel format d’intrattenimento televisivo. Che hanno avuto come protagonista la Puglia immaginaria, la Puglia vendoliana. Molto più che venti anni orsono, oggidì c’è gente portata – al solo sentir nominare la Puglia – a figurarsi paesi d’un bianco lancinante, premoderno, dove i tempi della vita scorrono placidi, nel rispetto delle tradizioni secolari. Posti fatati dove  donne avvolte in leggiadri scialli neri preparano instancabilmente orecchiette sull’uscio di casa; dove a sera si danza per evocare divinità pagane, che sincreticamente riescono però a convivere col cattolicesimo delle origini. Luoghi magici ed esoterici al pari di Castel del Monte, che offensivo risulterebbe definire un semplice maniero di caccia edificato su un pantano sterminato. Nell’estate del 2008, Caparezza lanciò sul mercato discografico il suo Vieni a ballare in Puglia. Un pezzo ironico e tagliente. Una critica alla superficialità dei giudizi, alla politica dell’usa e getta, all’opportunismo commerciale di chi ritiene normale nascondere il marcio sotto i tappeti per non rovinare l’atmosfera bucolica ai visitatori. La polemica che ne seguì fu feroce e paradossale, ma servì a scoprire i nervi tesi di una vecchia regione alle prese con le sue calzette rosse. Col lifting amministrativo. Alzarono la voce i sindaci, i podestà e i consiglieri di minoranza. Chiesero che il soggetto non fosse più invitato ad alcun festival pubblicamente irrorato in quanto colto in palese alto tradimento. Ma i vendoliani, notoriamente più navigati delle tremebonde cariatidi in questi ambiti, seppero uscire dalle sabbie mobili. E rovesciando concettualmente il testo della canzone, depurandolo a semplice sfogo, a ballata pizzicata, in ossequio al detto per cui bene o male l’importante è che se ne parli, ne fecero lo stendardo della Pugliesità. Da allora non c’è iniziativa promozionale che non amplifichi il ritornello di quella canzone. E non c’è serata dove, dal riconoscimento delle prime note, il pubblico non si scateni in una irrefrenabile, artificiosamente ancestrale, indotta, voglia di danzare all’uso degli antichi. Una follia. Pilotata, certo, ma pur sempre follia.</p>
<p>E c’è di più. Il passare del tempo ha forgiato epigoni. Vendoliani più vendoliani di Vendola stesso. Una genia di “creativi” – registi, fotografi, pubblicitari, musici, grafici, teatranti, saltimbanchi – che, motivati e remunerati, applicano alla lettera il nuovo comandamento: far apparire la Puglia un luogo fiabesco ed appetibile, una Disneyland con le cime di rapa al posto della polvere di fate, coi trulli al posto delle torri di Neuschwanstein. Ultimi due esempi in ordine cronologico: il video di Non vivo più senza te di Biagio Antonacci e il film Effetto paradosso di tale Carlo Fenizi. Nel primo, girato dal veronese Gatano Morbioli tra Torre di Lido Pizzo e Lido di Punta Suina, si possono ammirare decine di bellezze femminili che ancheggiano al ritmo maliardo del tormentone estivo, con movenze ed orpelli che dovrebbero evocare – ed evocano – la sensualità arcana, selvaggia eppure tanto fashion, delle tradizioni dell’estremo Sud. Nel brano, che cita esplicitamente la regione e i suoi usi presunti, si parla di tradimenti amorosi tipici della bella stagione e si rappresenta il Salento come una sorta di oasi-altra, di enclave dove la magia è pilastro portante, fondante, di una civiltà ancora legata alla materialità. Una Transilvania dei sensi. E, alla fine, c’è anche spazio per un freestyle di pizzica, con l’immancabile Santo Paolo, per i passi di una danzatrice sullo sfondo di una torre a mare, e per il logo della Puglia Promozione, ente generato e potenziato da Vendola il quale, non abbiamo dubbi, avrà sborsato qualche bel soldino pubblico – si parla di 7mila euro – per trattenere l’Antonacci sulle nostre sponde natie. Gonfiandoci d’orgoglio. Nel secondo caso, il film di Fenizi girato ad Orsara di Puglia, prodotto dalla CPM con il patrocino dell’Apulia Film Commission, la Puglia diventa lo sfondo di un pastrocchio dilettantistico e mal recitato che, dalle premesse, ricorda più Maccio Capatonda che l’innocuo Pieraccioni, con le sue caratterizzazioni da strapaese senza velleità di forma. Un Benvenuti in Puglia dove la Puglia emerge magica e sensuale, ancora una volta, stregonesca e ipnotica, tanto da sciogliere le rigidità di una donna tutta d’un pezzo che si abbandona all’ancestrale potenza di “tutta la libertà” di cui godiamo in questo angolo fortunato del globo. L’ideologia di fondo è sempre la stessa: rimescolare luoghi comuni, attrarre turisti, fare soldi. E siccome i soldi si fanno coi soldi, sbloccarne un po’ di pubblici per lo sviluppo delle arti immaginifiche.   </p>
<p>Cosa c’è di sbagliato in questo? Tutto.</p>
<p>A cominciare dall’autoinganno. Dal falso orgoglio fatto di feticci e artefatte appartenenze. Allo sperpero di denaro. All’ignavia. Perché se è vero che è un bene attrarre capitali – ed è anche un compito delle amministrazioni locali farlo – educare un’intera popolazione a stare al gioco per il vantaggio di quattro affittacamere è criminale. In Puglia si sta girando, da sette anni a questa parte, una fiction di massa, dove ogni singolo pugliese ha un ruolo: è chiamato a sostenere e amplificare, pena l’accusa di disfattismo, un progetto che corrisponde alla realtà come l’attuale castello di Deliceto assomiglia al reale castello di Deliceto. E sia chiaro. Ripristinare la gerarchia delle priorità non significa affatto negare la bellezza del centro storico di Vico, del castello di Oria o sminuire l’importanza della Grotta dell’Arcangelo. Significa ricordare le parole del governatore, quando ancora andava d’accordo con Bertinotti, alla vigilia delle Primarie del centrosinistra. Quando prometteva di trasformare la Puglia nella prima regione “deprecarizzata” d’Europa. Quando garantiva che mai e poi mai avrebbe seguito i passi del suo predecessore nella scellerata politica di smantellamento della Sanità pubblica. Quando l’attenzione all’ambiente era così fervente da non lasciare ipotizzare un suo ruolo così attivo nello scempio di Taranto. Quando il mondo del lavoro, dei cantieri e delle fabbriche, avevano un posto nell’agenda dei bisogni reali. La realtà del suo governatorato ha smentito le premesse che l’avevano animato. C’è poco da fare. Magari molto da discutere sulle tare e i lasciti, ma la situazione resta invariata. La disoccupazione giovanile ha aperto le porte ad una nuova emigrazione, la mancanza di prospettive – solo parzialmente sedate dai vari Bollenti Spiriti e Fermenti attivi – ha aperto un solco generazionale spaventoso, l’incuria e il disinteresse nei confronti della cosa pubblica si è acuito anziché ricomporsi. Nella nostra città, che formalmente resta in terra di Puglia, si vive nel ricatto occupazionale e si sopravvive di clientele. Agli angoli delle strade non c’è mai stata, a memoria d’uomo, così tanta immondizia. E il livello di ottimismo è talmente basso che provare a reagire equivale, nella mentalità comune, ad un Canto di Ossian. Colpa di Vendola? Non solo. Di certo, tra le concause, c’è l’illusione di una Primavera pugliese fittizia e presuntuosa, di cui è rimasta traccia filmica in archivio per amici di amici dell’Arci. Eppure – eroicamente seguitiamo a dirlo – la nostra è una terra meravigliosa, oscura e rude, inospitale e fertile. Dove viviamo al di sopra delle nostre possibilità, provando a non cedere. Bene. Qualche mese fa abbiamo provato a chiedere alle istituzioni di poterci far carico di un pezzo risibile della promozione turistica di questa terra senza politiche mirate, nella Puglia felix del Governatore. Non abbiamo ricevuto alcuna risposta. Cosa che, per noi, vale più di una risposta.</p>

		</div>
		<div class="article-share">
				<!-- Buttons start here. Copy this ul to your document. -->
				<ul class="rrssb-buttons clearfix">
				    <li class="facebook">
				        <a href="https://www.facebook.com/sharer/sharer.php?u=http://plebe.github.io/issues/44/lideologia-del-trullo" class="popup">
				            <span class="icon">
				                <svg version="1.1" id="Layer_1" xmlns="http://www.w3.org/2000/svg" xmlns:xlink="http://www.w3.org/1999/xlink" x="0px" y="0px" width="28px" height="28px" viewBox="0 0 28 28" enable-background="new 0 0 28 28" xml:space="preserve">
				                    <path d="M27.825,4.783c0-2.427-2.182-4.608-4.608-4.608H4.783c-2.422,0-4.608,2.182-4.608,4.608v18.434
				                        c0,2.427,2.181,4.608,4.608,4.608H14V17.379h-3.379v-4.608H14v-1.795c0-3.089,2.335-5.885,5.192-5.885h3.718v4.608h-3.726
				                        c-0.408,0-0.884,0.492-0.884,1.236v1.836h4.609v4.608h-4.609v10.446h4.916c2.422,0,4.608-2.188,4.608-4.608V4.783z"/>
				                </svg>
				            </span>
				            <span class="text">share</span>
				        </a>
				    </li>
				    <li class="twitter">
				        <a href="http://twitter.com/home?status=L’ideologia del Trullo, http://plebe.github.io/issues/44/lideologia-del-trullo" class="popup">
				            <span class="icon">
				                <svg version="1.1" id="Layer_1" xmlns="http://www.w3.org/2000/svg" xmlns:xlink="http://www.w3.org/1999/xlink" x="0px" y="0px"
				                     width="28px" height="28px" viewBox="0 0 28 28" enable-background="new 0 0 28 28" xml:space="preserve">
				                <path d="M24.253,8.756C24.689,17.08,18.297,24.182,9.97,24.62c-3.122,0.162-6.219-0.646-8.861-2.32
				                    c2.703,0.179,5.376-0.648,7.508-2.321c-2.072-0.247-3.818-1.661-4.489-3.638c0.801,0.128,1.62,0.076,2.399-0.155
				                    C4.045,15.72,2.215,13.6,2.115,11.077c0.688,0.275,1.426,0.407,2.168,0.386c-2.135-1.65-2.729-4.621-1.394-6.965
				                    C5.575,7.816,9.54,9.84,13.803,10.071c-0.842-2.739,0.694-5.64,3.434-6.482c2.018-0.623,4.212,0.044,5.546,1.683
				                    c1.186-0.213,2.318-0.662,3.329-1.317c-0.385,1.256-1.247,2.312-2.399,2.942c1.048-0.106,2.069-0.394,3.019-0.851
				                    C26.275,7.229,25.39,8.196,24.253,8.756z"/>
				                </svg>
				            </span>
				            <span class="text">tweet</span>
				        </a>
				    </li>
				</ul>
				<!-- Buttons end here -->
			</div>
	</div>

	<div class="article-disqus">
		<div id="disqus_thread"></div>
    <script type="text/javascript">
        /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
        var disqus_shortname = 'plebe'; // required: replace example with your forum shortname

        /* * * DON'T EDIT BELOW THIS LINE * * */
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
    <a href="http://disqus.com" class="dsq-brlink">comments powered by <span class="logo-disqus">Disqus</span></a>
	</div>

	
	
	
</article>
	</section>

	<!-- Footer -->
	<!--<footer>
		<p class="pull-left">&copy; Company 2015</p>
		<p class="pull-right">
			This website was last updated at 2015-02-08T14:01:29.547Z
		</p>
	</footer>-->

	<!-- Scripts -->
	<script defer="defer"  src="//cdnjs.cloudflare.com/ajax/libs/jquery/1.10.2/jquery.min.js"></script><script defer="defer"  src="//cdnjs.cloudflare.com/ajax/libs/modernizr/2.6.2/modernizr.min.js"></script><script defer="defer"  src="/vendor/twitter-bootstrap/dist/js/bootstrap.min.js"></script><script defer="defer"  src="/scripts/velocity.js"></script><script defer="defer"  src="/scripts/script.js"></script>
	
	<script type="text/javascript">
	/* * * CONFIGURATION VARIABLES: EDIT BEFORE PASTING INTO YOUR WEBPAGE * * */
	var disqus_shortname = 'plebe'; // required: replace example with your forum shortname

	/* * * DON'T EDIT BELOW THIS LINE * * */
	(function () {
	var s = document.createElement('script'); s.async = true;
	s.type = 'text/javascript';
	s.src = 'http://' + disqus_shortname + '.disqus.com/count.js';
	(document.getElementsByTagName('HEAD')[0] || document.getElementsByTagName('BODY')[0]).appendChild(s);
	}());
	</script>
		<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-54669365-1', 'auto');
  ga('send', 'pageview');

	</script>
	<script>
	var navbarEl = document.querySelector('.navbar')
	var articleBody = document.querySelector('.article-body')
	var articleBodyOffsetTop = articleBody ? articleBody.offsetTop : 0
	var isScrolling = false
	var issueSummaryTitle = document.querySelector('.issue-summary-title')
	var issueNumber = document.querySelector('.issue-title')
	var issueSummary = document.querySelector('.issue-summary')
	var transformProps = ['webkitTransform', 'MozTransform', 'msTransform', 'transform']
	var pageHeader = document.querySelector('.cover')
	  

	function resizeNavbar() {
		if(!articleBodyOffsetTop) return
		if(window.pageYOffset + 30 >= articleBodyOffsetTop) {
			if(!navbarEl.className.match(/sticky/)) 
				navbarEl.className += " sticky" 
		} else {
			if(navbarEl.className.match(/sticky/)) 
				navbarEl.className = navbarEl.className.replace( /(?:^|\s)sticky(?!\S)/g , '' )
		}
	}

	function shrinkIssueNumber() {
		if(!issueNumber) return
		var scale = 1 - _perc(window.pageYOffset / 3, window.innerHeight) / 100
		var opacity = _perc(window.pageYOffset, window.innerHeight) / 100
		//issueNumber.style['transform'] = 'scale('+scale+')'
		issueNumber.style['opacity'] = 1 - opacity
		issueSummaryTitle.style['opacity'] = opacity

		var translateY = Math.floor(window.pageYOffset / 5)
		var transform = "translate3d(0, "+ translateY +"px,0)"
		issueNumber.style['transform'] = transform

		if(window.pageYOffset >= window.innerHeight - (window.innerHeight / 3)) {}
	}

	function _perc(val, max) {
		return (val / max) * 100
	}

	function onScroll() {
		if(isScrolling) {
			console.log('scrolling')
			resizeNavbar()
			shrinkIssueNumber()
			isScrolling = false
		}
		setTimeout(onScroll, 60)
	}
	onScroll()

	window.onscroll = function() {
		isScrolling = true
	}

	</script>

</body>
</html>
